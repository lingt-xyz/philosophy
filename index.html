<!doctype html>
<html lang="en">
<head>
<meta charset="UTF-8">
<meta name="viewport" content="width=device-width">
<meta name="generator" content="Docusaurus v2.0.0-alpha.58">
<link rel="search" type="application/opensearchdescription+xml" title="密云不雨" href="/opensearch.xml">
<link rel="stylesheet" href="https://cdn.jsdelivr.net/npm/katex@0.11.1/dist/katex.min.css" integrity="sha384-zB1R0rpPzHqg7Kpt0Aljp8JPLqbXI3bhnPWROx27a9N0Ll6ZP/+DiW/UqRcLbRjq" crossorigin="anonymous"><title data-react-helmet="true">Hello from 密云不雨 | 密云不雨</title><meta data-react-helmet="true" property="og:title" content="Hello from 密云不雨 | 密云不雨"><meta data-react-helmet="true" name="description" content="Notes for everything &lt;head /&gt;"><meta data-react-helmet="true" property="og:description" content="Notes for everything &lt;head /&gt;"><meta data-react-helmet="true" name="twitter:card" content="summary_large_image"><link data-react-helmet="true" rel="shortcut icon" href="/img/favicon.ico"><link rel="stylesheet" href="/styles.ce825f83.css">
<link rel="preload" href="/styles.4000b3af.js" as="script">
<link rel="preload" href="/runtime~main.10a813f8.js" as="script">
<link rel="preload" href="/main.2d5ee5ce.js" as="script">
<link rel="preload" href="/common.7439c48f.js" as="script">
<link rel="preload" href="/c4f5d8e4.5cc71fd5.js" as="script">
</head>
<body>
<script>!function(){function t(t){document.documentElement.setAttribute("data-theme",t)}var e=window.matchMedia("(prefers-color-scheme: dark)"),n=function(){var t=null;try{t=localStorage.getItem("theme")}catch(t){}return t}();null!==n?t(n):e.matches&&t("dark")}()</script><div id="__docusaurus">
<nav class="navbar navbar--light navbar--fixed-top"><div class="navbar__inner"><div class="navbar__items"><div aria-label="Navigation bar toggle" class="navbar__toggle" role="button" tabindex="0"><svg xmlns="http://www.w3.org/2000/svg" width="30" height="30" viewBox="0 0 30 30" role="img" focusable="false"><title>Menu</title><path stroke="currentColor" stroke-linecap="round" stroke-miterlimit="10" stroke-width="2" d="M4 7h22M4 15h22M4 23h22"></path></svg></div><a class="navbar__brand" href="/"><img class="navbar__logo" src="/img/logo.svg" alt="Logo"><strong class="navbar__title">Ling</strong></a><a class="navbar__item navbar__link" href="/docs/philosophy/philosophy101">Philosophy</a></div><div class="navbar__items navbar__items--right"><a href="https://github.com/lingt-xyz/philosophy" target="_blank" rel="noopener noreferrer" class="navbar__item navbar__link">GitHub</a><div class="react-toggle react-toggle--disabled displayOnlyInLargeViewport_1gtM"><div class="react-toggle-track"><div class="react-toggle-track-check"><span class="toggle_keGJ moon_1gwN"></span></div><div class="react-toggle-track-x"><span class="toggle_keGJ sun_3CPA"></span></div></div><div class="react-toggle-thumb"></div><input type="checkbox" disabled="" aria-label="Dark mode toggle" class="react-toggle-screenreader-only"></div><div class="navbar__search"><div class="searchWrapper_-F3-"><span aria-label="expand searchbar" role="button" class="searchIconButton_1Dnz" tabindex="0"></span><input type="search" id="search_input_react" placeholder="Search" aria-label="Search" class="navbar__search-input searchInput_2eto"></div></div></div></div><div role="presentation" class="navbar-sidebar__backdrop"></div><div class="navbar-sidebar"><div class="navbar-sidebar__brand"><a class="navbar__brand" href="/"><img class="navbar__logo" src="/img/logo.svg" alt="Logo"><strong class="navbar__title">Ling</strong></a></div><div class="navbar-sidebar__items"><div class="menu"><ul class="menu__list"><li class="menu__list-item"><a class="menu__link" href="/docs/philosophy/philosophy101">Philosophy</a></li><li class="menu__list-item"><a href="https://github.com/lingt-xyz/philosophy" target="_blank" rel="noopener noreferrer" class="menu__link">GitHub</a></li></ul></div></div></div></nav><div class="main-wrapper"><main><div class="container vertical"><section><h5>庄子/逍遥游</h5><p>北冥有鱼，其名为鲲。鲲之大，不知其几千里也。化而为鸟，其名为鹏。鹏之背，不知其几千里也；怒而飞，其翼若垂天之云。是鸟也，海运则将徙于南冥。南冥者，天池也。</p><p>齐谐者，志怪者也。谐之言曰：“鹏之徙于南冥也，水击三千里，抟扶摇而上者九万里，去以六月息者也。”野马也，尘埃也，生物之以息相吹也。天之苍苍，其正色邪？其远而无所至极邪？其视下也，亦若是则已矣。</p><p>且夫水之积也不厚，则其负大舟也无力。覆杯水于坳堂之上，则芥为之舟；置杯焉则胶，水浅而舟大也。风之积也不厚，则其负大翼也无力。故九万里，则风斯在下矣，而后乃今培风；背负青天而莫之夭阏者，而后乃今将图南。</p><p>蜩与鸴鸠笑之曰：“我决起而飞，枪榆枋而止，时则不至而控于地而已矣，奚以之九万里而南为？”适莽苍者，三餐而反，腹犹果然；适百里者，宿舂粮；适千里者，三月聚粮。之二虫又何知！</p><p>小知不及大知，小年不及大年。奚以知其然也？朝菌不知晦朔，蟪蛄不知春秋，此小年也。楚之南有冥灵者，以五百岁为春，五百岁为秋；上古有大椿者，以八千岁为春，八千岁为秋，此大年也。而彭祖乃今以久特闻，众人匹之，不亦悲乎！</p><p>汤之问棘也是已。汤之问棘曰：“上下四方有极乎？”棘曰：“无极之外，复无极也。穷发之北有冥海者，天池也。有鱼焉，其广数千里，未有知其修者，其名为鲲。有鸟焉，其名为鹏，背若太山，翼若垂天之云，抟扶摇羊角而上者九万里，绝云气，负青天，然后图南，且适南冥也。斥鴳笑之曰：‘彼且奚适也？我腾跃而上，不过数仞而下，翱翔蓬蒿之间，此亦飞之至也，而彼且奚适也？’”此小大之辩也。</p><p>故夫知效一官，行比一乡，德合一君，而征一国者，其自视也亦若此矣。而宋荣子犹然笑之。且举世而誉之而不加劝，举世而非之而不加沮，定乎内外之分，辩乎荣辱之境，斯已矣。彼其于世未数数然也。虽然，犹有未树也。夫列子御风而行，泠然善也，旬有五日而后反。彼于致福者，未数数然也。此虽免乎行，犹有所待者也。若夫乘天地之正，而御六气之辩，以游无穷者，彼且恶乎待哉！故曰，至人无己，神人无功，圣人无名。</p><p>尧让天下于许由，曰：“日月出矣而爝火不息，其于光也，不亦难乎！时雨降矣而犹浸灌，其于泽也，不亦劳乎！夫子立而天下治，而我犹尸之，吾自视缺然。请致天下。”</p><p>许由曰：“子治天下，天下既已治也。而我犹代子，吾将为名乎？名者，实之宾也，吾将为宾乎？鹪鹩巢于深林，不过一枝；偃鼠饮河，不过满腹。归休乎君，予无所用天下为！庖人虽不治庖，尸祝不越樽俎而代之矣。”</p><p>肩吾问于连叔曰：“吾闻言于接舆，大而无当，往而不返。吾惊怖其言，犹河汉而无极也；大有径庭，不近人情焉。”</p><p>连叔曰：“其言谓何哉？”</p><p>曰：“藐姑射之山，有神人居焉，肌肤若冰雪，绰约若处子。不食五谷，吸风饮露。乘云气，御飞龙，而游乎四海之外。其神凝，使物不疵疠而年谷熟。吾以是狂而不信也。”</p><p>连叔曰：“然，瞽者无以与乎文章之观，聋者无以与乎钟鼓之声。岂唯形骸有聋盲哉？夫知亦有之。是其言也，犹时女也。之人也，之德也，将旁礡万物以为一世蕲乎乱，孰弊弊焉以天下为事！之人也，物莫之伤，大浸稽天而不溺，大旱金石流土山焦而不热。是其尘垢秕糠，将犹陶铸尧舜者也，孰肯以物为事！宋人资章甫而适诸越，越人断发文身，无所用之。尧治天下之民，平海内之政，往见四子藐姑射之山，汾水之阳，窅然丧其天下焉。”</p><p>惠子谓庄子曰：“魏王贻我大瓠之种，我树之成而实五石，以盛水浆，其坚不能自举也。剖之以为瓢，则瓠落无所容。非不呺然大也，吾为其无用而掊之。”</p><p>庄子曰：“夫子固拙于用大矣。宋人有善为不龟手之药者，世世以洴澼絖为事。客闻之，请买其方百金。聚族而谋曰：‘我世世为洴澼絖，不过数金；今一朝而鬻技百金，请与之。’客得之，以说吴王。越有难，吴王使之将。冬与越人水战，大败越人，裂地而封之。能不龟手，一也；或以封，或不免于洴澼絖，则所用之异也。今子有五石之瓠，何不虑以为大樽而浮乎江湖，而忧其瓠落无所容？则夫子犹有蓬之心也夫！”</p><p>惠子谓庄子曰：“吾有大树，人谓之樗。其大本拥肿而不中绳墨，其小枝卷曲而不中规矩，立之涂，匠者不顾。今子之言，大而无用，众所同去也。”</p><p>庄子曰：“子独不见狸狌乎？卑身而伏，以候敖者；东西跳梁，不辟高下；中于机辟，死于罔罟。今夫斄牛，其大若垂天之云。此能为大矣，而不能执鼠。今子有大树，患其无用，何不树之于无何有之乡，广莫之野，彷徨乎无为其侧，逍遥乎寝卧其下。不夭斤斧，物无害者，无所可用，安所困苦哉！”</p></section></div></main></div><footer class="footer footer--dark"><div class="container"><div class="text--center"><div>Copyright © 2022 Ling. Built with Docusaurus.</div></div></div></footer></div>
<script src="/styles.4000b3af.js"></script>
<script src="/runtime~main.10a813f8.js"></script>
<script src="/main.2d5ee5ce.js"></script>
<script src="/common.7439c48f.js"></script>
<script src="/c4f5d8e4.5cc71fd5.js"></script>
</body>
</html>